[
    {
        "name": "৩১৬. অগ্রসর হও আজি খ্রীষ্ট সেনা",
        "lyrics": "অগ্রসর হও আজি খ্রীষ্ট-সেনা সব,\nসবে মিলে আইস করি বিজয় রব,\nকর খ্রীষ্টের নামে গৌরব সংঘোষণ,\nদূত ও নরে সবে মিলে কর সষ্কীর্তন!\n\nধূয়াঃ অগ্রসর হও আজি খ্রীষ্ট-সেনা সব,\nসবে মিলে আইস করি বিজয় রব।\n\nপ্রবল সেনা তুল্য খ্রীষ্টের মন্ডলী;\nত্রাতার পদ-চিহ্নে সকরে চলি;\nকেহ পৃথক নহি একাঙ্গ সকল,\nএকই আশা, একই সত্য, একই প্রেম সম্বল।\n\nরাজ্য সম্রাট কিরীট কত আসে যায়,\nখ্রীষ্টের মন্ডলী চির বৃদ্ধি পায়,\nনরক দ্বার না পারে পরাজিতে তায়,\nখ্রীষ্টের এ প্রতিজ্ঞা দেখ মানে না বাধায়।\n\n- যাকোব কান্তিনাথ বিশ্বাস"
    },
    {
        "name": "৯৯. অদ্য যীশু উঠিলেন",
        "lyrics": "অদ্য যীশু উঠিলেন, হাল্লিলুয়া!\nইহা কেমন শুভ দিন, হাল্লিলুয়া!\nখ্রীষ্টের আত্ম-বলিদান, হাল্লিলুয়া!\nসাধে মোদের পরিত্রাণ, হাল্লিলুয়া!\n\nআইস আমরা হৃষ্ট হই, হাল্লিলুয়া!\nস্বর্গ রাজ্যের কীর্তি গাই, হাল্লিলুয়া!\nক্রুশে যিনি মরিলেন, হাল্লিলুয়া!\nতিনি নিত্য জীবন দেন, হাল্লিলুয়া!\n\nআহ্লাদ কর ভক্তগণ, হাল্লিলুয়া!\nখ্রীষ্টের নামে সর্বক্ষণ, হাল্লিলুয়া!\nমৃত্যুচ্ছায়া হইল নাশ, হাল্লিলুয়া!\nজীবন-দীপ্তি পায় প্রকাশ, হাল্লিলুয়া!\n\nআমরা যেন সর্বদাই, হাল্লিলুয়া!\nযীশুর অনুগামী রই, হাল্লিলুয়া!\nশেষে মৃত্যু করে জয়, হাল্লিলুয়া!\nহইয়া উঠি তেজোয়ময়, হাল্লিলুয়া!\n\n- জন্ জেমস উইটব্রেট"
    },
    {
        "name": "২৮১. অন্তর হইতে অন্তর হইও না",
        "lyrics": "গীত ৫১:১১\nখাম্বাজ--জৎ\n\nঅন্তর হইতে অন্তর হইও না।\n\n১।\nআমি যে পামর, পাপ মন মোর,\nহে পরমেশ্বর, করহ করুণা।\n\n২।\nআমি অতি ক্ষুদ্র, দুঃখিত দরিদ্র,\nযীশু নামে সম্পদ, মম সম্ভাবনা।\n\n৩।\nযীশু-প্রেম-ধন, কর বিতরণ,\nঐহিক সম্পদ, সম্ভ্রম চাহি না।\n\n৪।\nসমূহ পরীক্ষা, আনিছে আশঙ্কা\nপ্রভু কর রক্ষা, বিলম্ব করো না।\n\n৫।\nক্ষম অপরাধ, দেহ আশীর্বাদ,\nযীশু খ্রীষ্টের গুণে, কর হে মার্জনা।\n\n-তারাচাঁদ দত্ত"
    },
    {
        "name": "১৫৯. অপার জ্ঞানের উৎস বচন তোমার",
        "lyrics": "গীত ১১৯:১০৫\nবিহঙ্গড়া-চৌতাল\n\nঅপার জ্ঞানের উৎস বচন তোমার,\nআহা, কিবা দিব্য সত্যের আধার!\nএই জ্ঞান-ভাস্করে সততা দান করে\nসত্য দীপ্তি অন্তরে, অজ্ঞতা-তম হরে\nঅন্ধ সবাকার।\n\n১।\nচরণে দীপ্তিদায়ী আঁধার ভবে;\nদুঃখে সান্ত্বনা করে দুঃখিত সবে,\nমহামূল্য রতন নয়নের অঞ্জন,\nদীনহীনের ধন; সতত স্মরে মন\nবচন তোমার।\n\n২।\nহে নাথ, তব বাণী যে রাখে মনে,\nসঙ্কটে বিপদে সে সুখী ভুবনে,\nনাহি ডরে শত্রুরে এ ভীষণ সংসারে,\nসাদা শান্তি অন্তরে, নয়ন সদা হেরে\nবদন তোমার।\n\n৩।\nহে নাথ, তব বাণী যে রাখে মনে,\nসান্ত্বনা পাইব সর্বদা জীবনে;\nনা হই যেন বিস্মৃত ঐ মহামূল্য ধনে,\nপবিত্র আত্মাদানে পূর্ণ কর এক্ষণে\nহৃদয় আমার।\n\n-যাকোব কান্তিনাথ বিশ্বাস"
    },
    {
        "name": "৪২. অপার মহিমা তব নাহিক",
        "lyrics": "রোমীয় ৮:৩২\nআলেয়া – একতালা\n\nঅপার মহিমা তব, নাহিক হে তুলনা,\nঅতুল তোমার প্রেম, কে করে হে বর্ণনা।\n\n১।\nতুমি নিজ পুত্র দিলে, তারিতে পাতকিদলে,\nদিয়াছ সকলি প্রভু, করিয়া ত করুণা।\n\n২।\nশোক-দুঃখে অভিভূত, ছিলাম যখন পিতঃ,\nতোমারই প্রেম-বাহুতে, করেছ হে সান্ত্বনা।\n\n৩।\nতোমার শ্রীমুখ-জ্যোতি, দেখিয়াছি দিবারাতি,\nরক্ষিয়াছ নাথ তুমি, হ’তে বিপদ যন্ত্রণা।\n\n৪।\nযাগ-যজ্ঞে নহ প্রীত, তব যজ্ঞ চূর্ণ চিত,\nলহ আজি তাহা পিতঃ পূর্ণ কর কামনা।\n\n-তিনকড়ি চট্রোপাধ্যায়"
    },
    {
        "name": "৭১. অপূর্ব প্রেমে প্রভু এ জগৎ মাতাল",
        "lyrics": "২ করি ৫: ১৪\nসংকীর্তন - একতালা\n\nঅপূর্ব প্রেমে প্রভু এ জগৎ মাতালে,\nতুমি প্রেম-বলে, ধরাতলে বিজয়ী হইলে।\n\n১।\nতুমি প্রেম ক’রে\n(যীশু হে, ও আমার দয়াল যীশু)\nতুমি প্রেম ক’রে নরের তরে, এ ভবে আইলে।\n\n২।\nতুমি ভবে এসে, (যীশু হে, ও আমার দয়াল যীশু)\nতুমি ভবে এসে, কত ক্লেশে, জীবন যাপিলে।\n\n৩।\nতুমি পাপীর তরে, (যীশু হে, ও আমার দয়াল যীশু)\nতুমি পাপীর তরে, ক্রুশোপরে, মরণ ভুগিলে।\n\n৪।\nআমার প্রেম-তরি,(যীশু হে, ও আমার দয়াল যীশু)\nতুমি প্রেম তরি প্রেম করি, পাপী পার করিলে।\n\n৫।\nআমার প্রেম-রতন, (যীশু হে, ও আমার দয়াল যীশু)\nতুমি প্রেম-রতন, তোমায় যতন, করব সর্বকালে।\n\n৬।\nতোমার প্রেম-রসে, (যীশু হে, ও আমার দয়াল যীশু)\nতোমার প্রেম-রসে, সর্ব দেশে, মাতাও সকলে।\n\n-রামচরণ ঘোষ"
    },
    {
        "name": "৪১৯. অক্ষয় আনন্দধামে চল রে",
        "lyrics": "অক্ষয় আনন্দধামে, চল রে পথিক মন;\nপাইবে শাশ্বত সুখ, জুড়াবে দগ্ধ জীবন!\nসে বড় পবিত্র দেশ, নাহি পাপ তাপ লেশ,\nপ্রেমানন্দের সমাবেশ, সকল শোকভঞ্জন।\n(তথা) শান্তি নামে পুণ্য নাদী, বহিতেছে নিরবধি,\nরবে না মনের ব্যাধি, করিলে অবগাহন;\nঅজস্র অমিয় সুধা, বাঞ্ছা পুরে পাবে সদা,\nঘুঁচিবে আত্মার ক্ষুধা, সে সুধা করি সেবন।\n\n-অজ্ঞাত"
    },
    {
        "name": "৪২০. অবনত হয়ে প্রভু প্রণতি তোমায়",
        "lyrics": "অবনত হয়ে প্রভু প্রণমি তোমায়,\nপ্রণমি তোমায় প্রভু প্রণমি তোমায়।\nঅবনত হয়ে...。\n\n১।\nতুমি প্রভু যীশু বড় দয়াময়\nতোমা বিনা নাই মোর কোন যে উপায়;\nপ্রণমি তোমায় প্রভু, প্রণমি তোমায়।\n\n২।\nমোরে দয়া কর আজি এ সময়,\nমম জীবন ধন্য হোক তোমার ছোঁয়ায়,\nহৃদয় বীণার তারে বাজুক সদাই,\nজয় যীশু, জয় যীশু, জয় যীশু জয়।\n\n-দেবী প্রসাদ রায় চৌধুরী"
    },
    {
        "name": "৪২১. অমরাবতীর রাজপুরী হতে এলো",
        "lyrics": "অমরাবতীর রাজপুরী হতে\nএলো আজি এলো মহীয়ান;\nহে পৃথিবী শোনা, তাহারি লাগিয়া\nগাহে তব বন্দনা গান।\n\nরাজার কুমার এসেছে একা, পান্থনিবাসে মিলিবে দেখা;\nএসো একবার হের গো তাঁরে, সার্থক হবে তব প্রাণ।\n\nবন্ধু মোদের চাহিয়া দেখো, আঁধার গিয়াছে চলে;\nদিব্যলোকের আশীষ ঝরে, কনক উদয়াচলে।\n\nসেই আলোকের পুণ্য শিখায়, তামসী ব্যথা নিমিষে মিলায়;\nবিশ্ববীণায় ধ্বনিয়া ওঠে, নবজীবনের জয়গান।\n\n- নির্মল পান্ডে"
    },
    {
        "name": "৩৩৭. আঘাত করেন উনি কে",
        "lyrics": "১।\nআঘাত করেন, উনি কে-\nদিব্য পুরুষ বাহিরে?\nউনি পথিক, রাজার মত,\nকভু এমন দেখি নাই;\nতাঁহার জন্য হৃদি ভবন,\nখুলে দিবে নাকি, ভাই?\n\n২।\nঐ যে দেখ, যতনে\nআঘাত করেন সঘনে;\nমন কি তব বদ্ধ রবে?\nকরিবে না পরিস্কার?\nদিবে নাকি তাঁকে তব\nহৃদয় রাজ্যের অধিকার?\n\n৩।\nদারুণ ক্ষতযুক্ত হাত\nদ্বারে করিছে আঘাত\nপাপীর, উনি মুক্তিদাতা,\nsর্ব সুখের মূলাধার;\nচির শান্তি চাহ যদি,\nশীঘ্র খোল হৃদয় দ্বার。\n\n- খ্রীষ্ট সঙ্গীত"
    },
    {
        "name": "২৭৮. আজ তুমি আমার সঙ্গে",
        "lyrics": "লূক ২৩:৪৩\nবেলোখালী--একতালা\n\nআজ তুমি আমার সঙ্গে স্বর্গধামে চলে যাবে,\nআর এ যাতনা কখনো হবে না,\nসুমিষ্ট সান্ত্বনা তথায় পারে।\n\n১।\nআমার পদচিহ্নে পদ দিয়ে দিয়ে,\nপিছে পিছে তুমি এসো গো ধেয়ে,\nমৃত্যুর হুঙ্কারে, কেঁপো না অন্তরে,\nঅমৃত নগরে এখনি যাবে。\n\n২।\nযত পাপী তাপী এস ক্রুশের কাছে,\nঅনুতাপে ক্ষমা প্রস্তুত আছে,\nযাগ-যজ্ঞ নিত্য, কিংবা প্রায়শ্চিত্ত ,\nsকলি অনিত্য দেখতে পাবে。\n\n৩।\nওহে ক্রুশ, সমাধি, পুনরুত্থান,\nগৌরবে বেষ্টিত স্বর্গারোহণ,\nএমন সুন্দর সুগম্য সোপান,\nবিশ্বাস নয়নে দেখতে পাবে。\n\n- বিজয় নাথ সরকার"
    },
    {
        "name": "১০১. আজ মহা পরিত্রাণ ভাই",
        "lyrics": "আজ মহা পরিত্রাণ ভাই আজ মহা পরিত্রাণ\nযীশু উঠেছেন দেখ পাপীরে করিতে ত্রাণ।\n\n১।\nচেয়ে দেখ কবর পানে যীশুর দেহ নাই সেখানে,\n(শুধু) বস্ত্রগুলি পড়ে আছে দূতে করে সাক্ষ্যদান。\n\n২।\nবিশ্বাসী যদিও মরে, তবু সে উঠিবে পরে,\n(ও ভাই) মৃত্যুঞ্জয়ী যীশু সেই সত্যের চির প্রমাণ。\n\n৩।\nযীশু আগে স্বর্গে গিয়ে, স্বর্গ দুয়ার দিলেন খুলে,\n(আমরা) যাব যাব স্বর্গে যাব যীশু-রক্তে পেয়ে ত্রাণ。\n\n৪।\nনেচে নেচে তালে তালে, সবে মিলে বাহু তুলে;\n(এখন) জয় যীশু জয় যীশু বলে কর তাঁহার গুণকীর্তন。\n\n- ইউসুফ বিশ্বাস"
    },
    {
        "name": "৫৭. আজ শুভ বড়দিন ভাই",
        "lyrics": "যোহন ১:১৪\nবসন্ত - একতালা\n\nআজ শুভ বড়দিন ভাই, আজ শুভ বড়দিন,\nখ্রীষ্ট যীশু এলেন ভবে, ছেড়ে স্বর্গের সিংহাসন。\n\n১।\nচেয়ে দেখ বৈৎলেহমে, গোয়াল ঘরে, মেরীর কোলে,\nযাবপাত্রে আছেন শুয়ে, পাপীদের মুক্তির কারণ。\n\n২।\nস্বর্গদূত নেচে নেচে, সংবাদ দিল রাখালগণে,\nতারা দেখে পন্ডিতগণে, আসে করিতে দর্শন。\n\n৩।\nপাপের সকল দন্ড-নিতে, এলেন যীশু অবনীতে,\nযীশুর রক্তে ধৌত হয়ে, কর তাঁহার নাম কীর্তন。\n\n৪।\nধন্য যীশু বল সবে, মহোল্লাসে উচ্চরবে,\nহাল্লেলূয়া স্তবে সবে পূর্ণ কর ত্রিভুবন。\n\n- সুনীল কুমার সরকার"
    },
    {
        "name": "১. আজি এলেম প্রভু তোমার",
        "lyrics": "ফাফি- ছেপকা (জৎ)\nগীত 27:4; লেবীয় 25:21\n\nআজী এলেম প্রভু, তোমার ঘরে করিতে ভজন;\nদীনহীনে দয়া কর, করি নিবেদন。\n\n১।\nতব গৃহে যারা যায়, অবশ্য সান্ত্বনা পায়,\nনিরলস হ’য়ে যেন, করয়ে সাধন。\n\n২।\nতব স্থান কেমন মান্য, যেই যায় সেই ধন্য,\nহয় তারা মহামান্য, পেয়ে খ্রীষ্ট-ধন。\n\n৩।\nতোমার কথা যখন শুনে, ভাবে তখন মনে মনে,\nপ্রভু আছেন এই স্থানে, শাস্ত্রের বচন。\n\n৪।\nবৃষ্টি দ্বারা মরুভূমি, যেমন আর্দ্র কর তুমি,\nতেমনি কর হে স্বামী, ভক্তদের মন。\n\n৫।\nআমারা অতি দুরাচার, উপায় নাহিক আর,\nকৃপা করি গ্রাহ্য কর, পাতকি-জীবন。\n\n- (অজ্ঞাত)"
    },
    {
        "name": "১৪৫. আত্মন এস মোদের অন্তরে",
        "lyrics": "রোমীয় ১৫:১৬\nগৌর সারঙ্গ : একতালা\n\nআত্মন এস মোদের অন্তরে,\nউজ্জ্বল কর আপনার করে。\n\n১।\nতোমার সত্যের আলো প্রদান করে,\nসুপথ দেখাও অন্তরে। (ওহে সত্যের আলো)\n\n২।\nবহাও জীবন-বায়ু শক্তি-ভরে,\nসবল কর অন্তরে। (ওহে জীবন-বায়ু)\n\n৩।\nঅগ্নি স্পর্শ দিয়া ওষ্ঠাধরে,\nখাঁটি কর অন্তরে। (ওহে স্বর্গের আগুন)\n\n৪।\nসেই কপোত বেশে নেমে ধীরে,\nনিবাস কর অন্তরে। (ওহে আত্মা কপোত)\n\n৫।\nমোদের যীশু-লতার শাখা করে,\nদেও তাঁরি রস অন্তরে। (ওহে শক্তিদাতা)\n\n৬।\nশিখাও ’আব্বা’ বলা আমাদের,\nদেও পুত্রের ভাব অন্তরে। (ওহে সত্য গুরু)\n\n৭।\nদেখাও যীশুর মূর্তি অঙ্কিত করে,\nস্পষ্ট মোদের অন্তরে। (ওহে যীশুর আত্মা)\n\n৮।\nদুঃখিত হ’য়ে যেও না হে ফিরে,\nসদা থাক অন্তরে। (ওহে ভক্ত সখা)\n\n- ডবলু, কেরী"
    },
    {
        "name": "১৪৬. আত্মন এস হৃদয় উদ্যানে",
        "lyrics": "পরমগীত ৪:১৬\nলুম ঝিঁঝিট - একতালা\n\nআত্মন ! এস হৃদয় উদ্যানে\nতুষিব হৃদয় দানে।\n\n১।\nযেমত বায়ু বিহনে, জীবাদি বাঁচে না প্রাণে,\nসেই মত তোমা বিনে, বাঁচি না এ জীবনে。\n\n২।\nযেমন বায়ু সুখী করে, তেমন সুখী কর মোরে,\nসদাই স্নিগ্ধ অন্তরে, ডাকব তোমায় এক প্রাণে。\n\n৩।\nওহে প্রভু দয়াময়, উদ্যানে এস এ সময়,\nনানা জাতি পুস্পচয়, ফুটাও হৃদয়-কাননে。\n\n৪।\nবিশ্বাস ভক্তি পবিত্রতা, প্রেম-আনন্দ-সহিষ্ণুতা,\nমধুর ভাব দয়া নম্রতা, চাই এই উদ্যানে。\n\n- প্রভাত চন্দ্র দাস"
    },
    {
        "name": "২৩১. আঁধারে ঘেরা দুঃখেতে ভরা",
        "lyrics": "আঁধারে ঘেরা, দুঃখেতে ভরা, জীবন ছিল মোর\nএমন জীবনে যীশুর আগমনে রাত্রি হল ভোর।\nঅন্ধ ছিলাম দেখিতে পেলাম\nসুন্দর প্রভু মোর;\nতোমার দয়ায় চিনেছি তোমায়\nমুছে দিলে আঁখি লোর।\nসকাল, সন্ধ্যে-দিবাতে বা রাতে\nবলিতাম ঐ পথে,\nঅন্ধ আমি, দয়া কর স্বামী\nভিক্ষা দাও গো সবে\nদুঃখের রাতি ঘুঁচালে তুমি\nকেটে গেল সব ঘোর\nতোমার আলোকে নূতন পুলকে\nযাত্রা শুরু মোর।"
    },
    {
        "name": "১৩০. আনন্দ গান গাব আর তোমার",
        "lyrics": "আনন্দ গান গাব আর তোমার নামের জয়\nওহে পিতা দয়াময় গো।\nগাব মোরা দলে দলে, নেচে নেচে তালে তালে,\nঘুরে জগৎময়-\nএই ভু-মন্ডল পূর্ণ হবে তোমার প্রশংসায়, গো পিতা।\n\n১।\nতোমার মত কেহ নাই এই স্বর্গ-মর্ত্য মাঝে,\nসারা সৃষ্টি ব্যাপিয়া তোমার মহিমা বিরাজে;\nতুমি কেবল তোমার মুখের বাক্যে স্বর্গ-মর্ত্য অন্তরিক্ষে\nসৃষ্টি করলে হায়;\nপিতা অব্রাহাম ধন্য হল তোমার করুণায়, গো পিতা।\n\n২।\nমোদের পিতৃকুল মিশর দেশে দুঃখে পড়ে কাঁদে,\nফরৌণ চক্রান্ত করে তাদের ফেলেছিল ফাঁদে,\nতুমি মোশিকে পাঠাইয়া দিলে বাঁচাতে ইস্রায়েল কুলে,\nসেই দুঃখের সময়;\nশেষে ইস্রায়েল দুগ্ধমধুপ্রবাহী দেশ পায়, গো মধুর।\n\n৩।\nদাসত্ব আছি মোরা পরের অধীন হয়ে,\nমোর সুখের সুদিন আনব আবার তোমার নামটি গেয়ে,\nতুমি পাঠাবে ত্রাণকর্তা তোমার , এ কনান দেশ হবে আবার ,\nসুখেরি আলয়--\nযখন এই দেশে হবেন এসে মশীহ উদয়, গো হবেন।"
    },
    {
        "name": "৩২৬. আনন্দ ধরে না মনে",
        "lyrics": "আনন্দ ধরে না মনে,\nপ্রিয় নাথের প্রেমালাপনে;\n(মোরা) যীশুর প্রেমে বাদাম তুলে,\nচলে যাব সিয়োন।\n\n১।\n(শুন) শুভ সমাচার, (যীশু) খুলে স্বর্গ-দ্বার\nজীবন-মুকুট হস্তে লয়ে ডাকেন বারে বারে,\n(ওহে) যুদ্ধেতে বিজয়ী ভক্ত, স্বর্গ তোমার কারণে।\n\n২।\n(স্বর্গ) পিতার ভবন, (অসংখ্য) সাধু দূতগণ,\nনাচিছে গাহিছে সদা প্রফুল্ল বদন,\n\n৩।\n(আছে) জীবন-বৃক্ষের ফল,(আর) শান্তি-নদীর জল,\nআহার পানে তৃপ্ত সব ভক্ততের দল,\n(আমরা) তাহাদের সঙ্গে রব, চেয়ে যীশুর মুখপানে।"
    },
    {
        "name": "১২৩. আনন্দে বন্দি দীনবন্ধু",
        "lyrics": "আনন্দে বন্দি দীনবন্ধু, তোমার রাঙ্গা পায়,\nআমি গা’ব তোমার ঐ যীশু নাম আমার দেহে যাবৎ জীবন রয় ॥\n\n১।\nদিয়া দেখা দুঃখের দুর্দিনে, তুমি করলে উদ্ধার এ অধীনে আপন গুণে,\nতুলে বসালে এই কাঙ্গালে তোমার চরণে,\n(আমি) ভুলিব না এই করুণা কভু, ভুলিব কেমন হায় ॥\n\n২।\nএই ভিক্ষা আজ মাগে দীনহীন, তোমার ঐ পাদপদ্মে\nচিত্ত যেন নিত্য থাকে লীন,\nকরি আকিঞ্চন ওহে ত্রানধন মনে নিশিদিন,\nআমার ফুরাইয়া যাক সকল আশা, যেন এ আনন্দ না ফুরায় ॥"
    },
    {
        "name": "১৫৬. আবার গাও মিষ্টস্বরে গাও",
        "lyrics": "১।\nআবার গাও, মিষ্টস্বরে গাও,\nজীবনদায়ী বাক্য!\nতাহা আমায় আরও শিখাও\nজীবনদায়ী বাক্য!\nঈশ্বরের ঐ উক্তি\nশিখায় বিশ্বাস, ভক্তি!\n\nধুয়া- সুন্দর বাক্য, মধুর বাক্য।\nজীবনদায়ী বাক্য।\n\n২।\nখ্রীষ্ট যীশু দেন মানব সবে,\nজবিনদায়ী বাক্য,\nও ভাই শুন প্রেমের রবে,\nজীবনদায়ী বাক্য;\nদত্ত বিনা দামে,\nলওয়ায় স্বর্গধামে।\n\n৩।\nকিবা শুভ সংবাদ ধ্বনি\nজীবনদায়ী বাক্য;\nক্ষমা, শান্তি তাহে শুনি,\nজীবনদায়ী বাক্য;\nযীশু জীবন দাতা,\nযীশু পরিত্রাতা।"
    },
    {
        "name": "৩৮১. আমরা কেন সুখী হইলাম",
        "lyrics": "১।\nআমার কেন সুখী হইলাম তুমি জানতে চাহ ভাই?\nআমরা যীশুর ছোট বন্ধু সদাই অতি সুখী তাই।\n\nধূয়া-আমরা ছোট বন্ধু, আমরা প্রিয় বন্ধু,\nআমরা যীশুর সুখী, সুখী ছোট বন্ধু,\nআমরা ছোট বন্ধু, আমরা প্রিয় বন্ধু,\nআমরা বড় সুখী তাই।\n\n২।\nযীশু শিশুগণকে চাহেন, তিনি ভালবাসতেছেন,\nএকদা আশীর্বাদের জন্য তিনি কোলে লইলেন।\n\n৩।\nযীশু মোদের প্রিয় পালক, আমরা তাঁহার ছোট মেষ,\nমোদের যত্ন করতেছেন, দূর করেন দুঃখ-ক্লেশ।"
    },
    {
        "name": "৩৬৪.আমরা যাইব স্বর্গে যাইব",
        "lyrics": "আমরা যাইব, স্বর্গে যাইব, কোন বাধা মানব না;\nআমরা যাইব, শীঘ্র যাইব, সেথায় তুফান হইবে না।\n\n১।\nযাত্রি তুমি কোথায় যাইবে? দেখ তুফান আসিবে,\n--ঝড় ও তুফান ভাই কি করিবে? স্বর্গে যাইতে হইবে।\n\n২।\nযাত্রি তুমি কি বিদেশী, ঝড়ের বিপদ জান না?\n--বিপদ -আপদ ভাই কি করবে ,আমি হেথায় রব না।\n\n৩।\nযাত্রি, অল্পক্ষণ থাক, ব্যস্ত কেন অকারন?\n--না ভাই চলিতেছি, পেয়ে প্রভু যীশুর নিমন্ত্রণ।\n\n৪।\nযাত্রি, আমায় লইয়া যাও না, স্বর্গে যেতে পারি কি?\n--হাঁ ভাই, এস, সঙ্গে এস, যীশু ডাকেন তোমাকে।"
    },
    {
        "name": "৩৮৫.আমরা স্বর্গের যাত্রিক হই",
        "lyrics": "আমরা স্বর্গের যাত্রিক হই---জয় হাল্লিলুয়া\nবিজয় গানে দেশ মাতাই---জয় জয় হাল্লিলুয়া!\n\n১।\nতাঁহার কার্য করিব---জয় হাল্লিলুয়া!\nপ্রতিদিন জয় করিব---জয় জয় হাল্লিলুয়া!\n\n২।\nযীশুর কাছে শক্তি পাই---জয় হাল্লিলুয়া!\nতাঁহার জন্যে জয়ী হই---জয় জয় হাল্লিলুয়া!\n\n৩।\nশয়তান কি আর করিবে---জয় হাল্লিলুয়া!\nক্রুশ দেখিলে পলাবে---জয় জয় হাল্লিলুয়া!\n\n৪।\nনূতন সঙ্গীত গাহিব---জয় হাল্লিলুয়া!\nমহানন্দে নাচিব---জয় জয় হাল্লিলুয়া!\n\n৫।\nতাঁকে হর্ষে হেরিব---জয় হাল্লিলুয়া!\nতাঁর সদৃশ হইব---জয় জয় হাল্লিলুয়া!"
    },
    {
        "name": "২৫৬.আমার জীবন পথের আলো",
        "lyrics": "আমার জীবন পথের আলো যীশু, সাথে সাথে চল\nগহন বনে একলা যেতে, পথ যে না পাই কোনমতে,\nআমার জীবন পথ-দর্শক যীশু! পথ দেখিয়ে চল।\n\n১।\nসাথীরা সব যায় যে ফেলে, আঁধার ঘিরে এল,\nব্যথার ব্যথী যীশু এস, নইলে এ প্রাণ গেল;\nআমার জীবন পথের সম্বল যীশু! হাত ধরে নিয়ে চল।\n\n২।\nজীবন-নদী তুফান ঝড়ে, হাল ভেঙ্গে যায় পাল যে ছেঁড়ে,\nযীশু মাঝি বস হা'লে, নইলে তরী ডুবলো;\nআমার জীবন-তরীর মাঝি যীশু! হাল, ধরে নিয়ে চল।"
    },
    {
        "name": "২৮৬.আমার জীবন বীণারে",
        "lyrics": "আমার জীবন বীণারে\nতুমি এমনি ক’রে বাঁধ যেন তোমারই সুর ঝঙ্কারে\nশুধু তোমার সুরই ঝঙ্কারে।\nআমি বিশ্বমাঝে এ বীণা লয়ে\nসদা ফিরবো সবার দ্বারে দ্বারে, মধুর তোমার নাম গেয়ে,\nতোমার ক্রুশের কথা প্রেম বারতা\nবলবো ডেকে সবারে,\nযেন আমার মতন অধম যে জন--\nপায় সে প্রভু তোমারে।"
    },
    {
        "name": "২৭১.আমার জুড়াল প্রাণ এসে যীশুর",
        "lyrics": "আমার জুড়াল প্রাণ এসে যীশুর পায়,\nএসে দয়াল যীশুর শ্রীচরণতলে, আমার ঘুঁচল ভবের ভয়।\n(এসে দয়াল যীশুর চরণতলে)\n\n১।\nঐ চরণে নাইরে দুঃখ ক্লেশ,\nনাইরে ভবের জ্বালা পাপ অশান্তির লেশ,\nবুঝি দুগ্ধমধুপ্রবাহী সেই দেশ, আছে ঐ চরণ তলায়।\n(বুঝি দুগ্ধমধুপ্রবাহী দেশ)\n\n২।\nমনে আমি করেছি মনন, প্রভুর ঐ চরণে থাকব সর্বক্ষণ,\nআমার এই পাপ দেহে যাবৎ রয় জীবন, রব ঐ চরণ সেবায়।\n(দেহে যত দিন মোর জীবন আছে)\n\n৩।\nসময় যে দিন ফুরাবে আমার,\nসে দিন যেতে হবে ছেড়ে এ সংসার,\nআমি হ’য়ে যাব মৃত্যু নদী পার, প্রভুর ঐ চরণ নৌকায়—\n(আমি মৃত্যু নদী পাড়ি দিব)"
    },
    {
        "name": "৩০৬.আমার প্রাণ তাঁরে চায়",
        "lyrics": "আমার প্রাণ তাঁরে চায়,\nলৌহ-শলাকার চিহ্ন যাঁর হাতে পায়।\n\n১।\nযাঁর বিম্ব ওষ্ঠাধরে ত্রাণ-মধু সদা ক্ষরে,\nপাপীর প্রাণ স্নিগ্ধ করে, যাহার প্রণয়।\n\n২।\nযাঁহার প্রেম-সলিলে, কঠোর অন্তর গলে,\nপাপীর কারণে জ্বলে, যাঁহার হৃদয়।\n\n৩।\nযাঁর আলিঙ্গন পেয়ে, ভক্তগণ নিরভয়ে,\nপ্রেমে পুলকিত হয়ে, সঁপেছিল কায়।\n\n৪।\nযীশু তরে মম প্রাণ, কাঁদিতেছে অনুক্ষণ,\nপ্রেমেতে পীড়িত মন, ব্যাকুল হৃদয়।"
    },
    {
        "name": "২৯০.আমার বিশ্বাস ঈশ্বর উত্তর দেন",
        "lyrics": "আমার বিশ্বাস, ঈশ্বর উত্তর দেন; জানি প্রার্থনাতে উত্তর দেন\nপ্রমাণ আছে, ঈশ্বর উত্তর দেন-ধন্য তাঁহার নাম।\n\n২।\nআমার বিশ্বাস, যীশু মরিলেন; জানি আমার জন্য মরিলেন;\nপ্রমাণ আছে, যীশু মরিলেন-ধন্য তাঁহার নাম।\n\n৩।\nআমার বিশ্বাস, যীশু জীবিত; জানি আমার জন্য জীবিত;\nপ্রমাণ আছে; যীশু জীবিত-ধন্য তাঁহার নাম।\n\n৪।\nআমার বিশ্বাস, যীশু অন্তরে; জানি থাকেন আমার অন্তরে;\nপ্রমাণ আছে, যীশু অন্তরে-ধন্য তাঁহার নাম।\n\n৫।\nবিশ্বাসে আজও যীশু করেন কাজ; জানি আমার দ্বারা করেন কাজ;\nপ্রমাণ আছে, যীশু করেন কাজ-ধন্য তাঁহার নাম।\n\n৬।\nআমার বিশ্বাস যীশু আসিবেন; জানি নিশ্চয় তিনি আসিবেন;\nপ্রমাণ আছে যীশ আসিবেন-ধন্য তাঁহার নাম।"
    },
    {
        "name": "৩৮২.আমার মনে আর আনন্দ ধরে",
        "lyrics": "আমার মনে আর আনন্দ ধরে না (২)\nযীশু আমারই...আমি তাঁহারই,\nআমার মনে আর আনন্দ ধরে না ।\n\n২।\nপ্রেম ও ভক্তি দিলাম যীশুর চরণে (২)\nযীশু থাক হে...মোর হৃদয়েতে\nপ্রেম ও ভক্তি দিলাম যীশুর চরণে।\n\n৩।\nআমার জীবন যীশুর জন্য যাপিব (২)\nপরের সেবাতে...প্রভুর কার্যেতে\nআমার জীবন যীশুর জন্য যাপিব।\n\n৪।\nযীশুর মত হইতে যত্ন করিব (২)\nবাসনা তাঁহার...পূর্ণ করিবার।\nযীশুর মত হইতে যত্ন করিব।"
    },
    {
        "name": "২৭৫. আমার রাখাল কভু ঘুমান না",
        "lyrics": "আমার রাখাল কভু ঘুমান না,\nআমার আর কিসের ভাবনা।\n\n১।\nতিনি তৃণ-ভূষিত স্থানে চরান, হে---\nআমার অসুসার আর হইবে না।\n\n২।\nআমি সর্বশক্তিমানের মেষ, হে---\nকেহ কেড়ে নিতে পারবে না।\n\n৩।\nআমার চতুর্দিকে অগ্নি প্রাচীর, হে---\nকেন্দুয়া ছুঁইতে পারবে না।\n\n৪।\nআমার নাম ধরে ডাকেন সদা, হে---\nআমি আর কারও রব শুনব না।\n\n৫।\nতিনি রোগ-শোক-সঙ্কট-কালে হে---\nসদা করেন আমায় সান্ত্বনা।\n\n৬।\nযিনি নিজ রক্তে কিনিয়াছেন, হে---\nতাঁরে কখনও ছাড়িব না।"
    },
    {
        "name": "২৮৪. আমায় করহে তোমাময়",
        "lyrics": "আমায় করহে তোমাময়!\nতোমার আমার এই মিলনের মাঝে\nকোন বাধা, যেন কোন ব্যবধান, কোন কিছু আর নাহি রয়।\nঘুঁচে যাক সব সন্দেহ আঁধার,\nঘুঁচে যাক যত মনের বিকার,\nযাহা কিছু মোরে, টেনে রাখে দূরে\nসব ঘুঁচে হোক লয়。\n\nতব ইচ্ছা হোক প্রতিজ্ঞা তোমার,\nমনোসাধ হোক অনুজ্ঞা তোমার,\nতর প্রেম ধ্যানে, তব গুণ গানে\nহোক এ জীবন মধুময়।"
    },
    {
        "name": "২৬০. আমায় তুমি ডাক দিয়েছ প্রভু",
        "lyrics": "আমায় তুমি ডাক দিয়েছ প্রভু তোমার কাজে\nঅন্তরে মোর তাই এত গান\nতাই এত সুর বাজে।\nতোমারি লাগিয়া ছিল কত কাজ\nছিল নাকো শুধু মম অবকাশ,\nস্মরি’ সেই কথা ওগো মহারাজ,\nচিত্ত ভরিছে লাজে।\nলজ্জা আমার ঢেকে দাও আজি\nমহা করুণায় তব।\nজীবনের পথে দাও মোর সাথে\nআশ্বাসবাণী নব;\nশত ভুল করে চাহিনাকো আর\nবাড়াতে বৃথাই বোঝা আপনার\nঅকৃতি অধমে লও গো এবার\nতোমায় কাজের মাঝে।"
    },
    {
        "name": "৪১২. আমারে যা দিলে প্রভু",
        "lyrics": "আমারে যা দিলে প্রভু\nবিলাব তা জগৎজনে,\nতোমার বানী প্রচারিব,\nসকল কাজে সকল ক্ষণে।\n\nধূপের মত পুড়ে পুড়ে\nগন্ধ দেব জগৎ জুড়ে,\nচন্দন প্রায় হয়েগো ক্ষয়,\nশান্তি দেব সবার মনে।\n\nসবার সাথে আমার সুখ,\nমালার মতো গেঁথে লব\nপরের ব্যথায় বন্ধু হয়ে\nসান্ত্বনার বানী কব。\nফুলের মত হয়ে আমি,\nতুষব সবে দিবস যামি,\nগানের সুরে জাগাবো গো;\nআছে যারা অচেতনে。"
    },
    {
        "name": "৮৮. আমি আর সইতে পারি না",
        "lyrics": "আমি আর সইতে পারি না--\nআমার ত্রাণ নাথ আজ ক্রুশেতে。\n\nপথে লোক যাচ্ছে সারি সারি হে--\nতারা দেখিয়া কেউ দেখে না ।\n\nনিষ্ঠুর সেনাগণে বর্শা হানে হে--\nতার কারুর বারণ শুনে না。\n\nপ্রভুর পিপাসা হয়েছে ভারী হে--\nএকটু জল চেয়ে তা পেলেন না。\n\nখেদে পর্বতগণ বিদীর্ণ হইল হে--\nহেরে ত্রাণনাথের যাতনা。\n\nযীশু তোমার জন্য এত সইলেন হে--\nতোমার কঠিন মন কি গলে না?"
    },
    {
        "name": "২৯১. আমি তোমার নাথ আছি",
        "lyrics": "আমি তোমার নাথ, আছি চিরকাল, তোমা ছাড়া কারো নই\nথাকি বিশ্বাসে তব সন্নিধান, বাসনা এ নিয়তই。\n\nধূয়া-আমায় লহ, লহ, লহ যীশু হে, ক্রুশের আরও সন্নিধান,\nদেহ আমায়, আমায় আমায় প্রভু হে, তব কুক্ষিদেশে স্থান。\n\nঅনুগ্রহরূপ তৈলে আমারে, অভিষিক্ত কর নাথ,\nতোমার পবিত্র পরিচর্যাতে থাকি যেন দিন ও রাত。\n\nপ্রার্থনাতে পাই কত আনন্দ, যখন শুনি তব রব,\nপ্রাণের বন্ধু প্রায় শুনেছেন সদাই আমার কাতরোক্তি সব。\n\nতব সুগভীর প্রেমের মহিমা বুঝে, সাধ্য আছে কার?\nবুদ্ধির অতীত উচ্চ স্বর্গ সুখ, বর্ণনা নাহিক তার。\n\nযবে যাব নাথ, স্বর্গ কাননে, মৃত্যু নদীর পরপার,\nতখন বুঝিব প্রেমের মাহাত্ম্য, স্বর্গ-সুখ কি চমৎকার।"
    },
    {
        "name": "২৫. আমি যীশু যীশু বলে যাবে",
        "lyrics": "আমি ‘যীশু যীশু’ ব’লে যাবে ডাকি তোমায়,\nতুমি সাড়া দিও প্রাণে, ওহে দয়াময়。\n\nদিও তোমার পাদপদ্ম, হে মম পরমারাধ্য,\n(আমার) শুদ্ধ হয় যেন চিত্ত-পদধূলায়。\n\nতোমার শ্রীমুখজ্যোতি, দেখিতে দিও শকতি,\n(মনের) সন্দেহ ভীতি যেন দূরে পলায়。\n\nবায়ুবিকম্পিত নল, সম এ চিত চঞ্চল,\n(প্রভু) দিও প্রাণে বল, তোমার সেবায়।"
    },
    {
        "name": "৩৭৯. আমি যীশুর ছোট মেষ",
        "lyrics": "আমি যীশুর ছোট মেষ\nপ্রতিদিন মোর সুখ অশেষ\nতিনি রক্ষা করেন বেশ-তাঁর ছোট মেষ!\n\nধূয়া - ভাল বাসেন আমারে, শুচি করেন অন্তরে,\nকোলে রাখেন আদরে,--তাঁর ছোট মেষ。\n\nপাঁচনি সুপথ দেখায়,\nবাহু প্রেমের চৌকী দেয়,\nসদানন্দে থাকি তায়--তাঁর ছোট মেষ!\n\nথাকি যীশুর খোঁয়াড়ে,\nপূর্বে ছিলাম বাহিরে,\nশান্তি পাই অন্তরে--তাঁর ছোট মেষ!\n\nযীশুর পালে চরিব,\nপালক ভালবাসিব,\nপদে পদে চলিব--তাঁর ছোট মেষ!"
    },
    {
        "name": "৩৬০. আমি যীশুর ছোট শিশু",
        "lyrics": "আমি যীশুর ছোট শিশু, তাঁর কোলে থাকিতে চাই\nপ্রভাতে ডাকি–যীশু! ও যখন শুইতে যাই;\nকি খেয়াল কিম্বা স্কুলে, তাঁর প্রেমে সুখী রই,\nচাই, নিত্য সুযোগ পেলে, তাঁর সেবায় রত হই।\n\nধূয়া-যীশু তোমার শক্তি চাই, অতি দূর্বল আমি,\nরক্ষা কর সর্বদাই-তোমার অনুগামী。\n\nআমি যীশুর ছোট শিষ্য, তাঁর পদে শিক্ষা পাই,\nতাঁর মুখে সন্তোষ-হাস্য, সবকালে দেখতে চাই;\nতাঁর বাক্য যদি ভুলি, মোর গুরু দুখিত হন,\nতাঁর আজ্ঞায় যেন চলি, আজ নম্র করি মন。\n\nআমি যীশুর ছোট সাক্ষী, যেকোন স্থানে হয়,\nসে স্থানে সাক্ষ্য দেওয়া, কি মোর কর্তব্য নয়?\nআজ হৃদয়-দ্বার খুলি, আর গুপ্ত প্রার্থনায়,\nপ্রেম ব্যবহারে বলি, যে ভালোবাসি তাঁয়。\n\nআমি যীশুর ছোট সৈন্য, খুব সাহস করিব,\nসে উত্তর যুদ্ধের জন্য প্রস্তুত থাকিব;\nবিক্ষপ অনেক আছে, এ যুদ্ধ সহজ নয়,\nমোর সেনাপতি কাছে, আর আমার কীসের ভয়?"
    },
    {
        "name": "৩০২. আমি দুখে সুখে সদা তাঁরি মুখ",
        "lyrics": "আমি দুখে-সুখে সদা তাঁরি মুখ চেয়ে রই,\nএ সংসারে কেবা আমার প্রিয় যীশু বই。\n\nদুখের সময় হ’লে, তাঁরি কাছে যাই চলে,\nচক্ষু দুটি ডুবিয়ে, ঝরে কান্নার জলে।\n\nসুখের সময় এলে, তাঁরি মুখের দিকে চাহি,\nসব কষ্ট যেন হাসি দিয়ে চলে যায় অভিমুখ।"
    },
    {
        "name": "৩১১. আমি রব তোমার চরণ চলে",
        "lyrics": "গীত ১৬:১১\nআমি রব তোমার চরণ তলে;\nতব করে সঁপে প্রাণ, আছি আমি কুতুহলে।\n\n১।\nজীবনে-মরণে নাথ, থাকিব তোমারই সাথ,\nতোমা বিনে প্রাণ বাঁচে না, কেমনে থাকিব ভুলে?\n\n২।\nডরি না নাথ, বিপদে, রেখ মতি এ শ্রীপদে,\nগণি সম্পদ আপদে, তোমার আশিস পেলে।\n\n৩।\nদাও হে বিশ্বাস বল, হৃদয় কর বিমল,\nদয়া ক’রে এ অন্তরে, জ্বালাও প্রেম অনলে।\n\n৪।\nদাও তব অনুরাগ, পাপে কর বীতরাগ,\nও চরণে, দয়াগুণে, রাখ নাথ, দাস ব’লে।\n\nলেখক: রামপ্রসাদ\nসুরকার: রামপ্রসাদ"
    },
    {
        "name": "২১৫. আর কি কারেও ভয় করিব",
        "lyrics": "রোমীয় ৮:১৫\nআর কি কারেও ভয় করিব,\nঐ ক্রুশে হত প্রভু যীশুর পদতলে পড়ে রব।\n\n১।\nমনের মত পেয়েছি ধন, আর কি সে ধন ছেড়ে দিব,\nঐ ধন যতনে হৃদয়ে রাখ, যতনে সদা পূজিব।\n\n২।\nযীশু আমার সুখের সুখী, যীশু আমার দুঃখের দুখী,\nও ভাই হেন বন্ধু নাহি দেখি, তাঁরে কভু না ভুলিব ।\n\n৩।\nআপনার উপর নির্ভর করি, অচেতনে নাহি রব,\nচল প্রাণ বাঁচাতে কালভেরীতে, সদানন্দে আমি রব।\n\n৪।\nযীশু মম সেনাপতি, তাঁরই আড়ালে থাকিব,\nকি ভয় দেখাস ওরে শয়তান, (তোরে) রণে রণে হারাইব।\n\nলেখক: অজ্ঞাত\nসুরকার: অজ্ঞাত"
    },
    {
        "name": "১৮২. আসতে শিশুগণকে আমার নিকট",
        "lyrics": "মার্ক ১০:১৪\nআসতে শিশুগণকে আমার নিকট বারণ করিও না,\nহাস্যমুখে যীশু বলেন, করি করুণা।\n\n১।\nশালেমস্থ মাতাগণে, আইল যীশুর সন্নিধানে,\nলইয়া নিজ সন্তান সনে, মঙ্গল-কামনা।\n\n২।\nতাহা দেখি শিষ্য সবে, আপন আপন মনের ভাবে,\nআজ্ঞা করে ফিরে যাইতে করি ভর্ৎসনা।\n\n৩।\nফিরিবার অগ্রে যীশু, দেখিলেন সে সকল শিশু,\nমিষ্টিভাবে বলেন, কেন, কর তাড়না?\n\n৪।\nবলেন যীশু মধুর ভাবে, রেখে তাদের কৃপার পাশে,\nরাখ রাখ শিশুগণে, বিদায় দিও না।\n\n৫।\nশিশুগণকে ক্রোড়ে করি, হস্ত দিয়া শিরোপরি,\nআশীর্বাদ অভয় দানে, করেন সান্ত্বনা।\n\n৬।\nআমি তাদের রাখাল হব, বক্ষঃস্থলে স্থান দিব,\nমাতা যেমন শিশুগণে, ত্যজ্য করে না।\n\n৭।\nস্বর্গ-রাজ্যে শিশুবৎ, নিজেকে যে না করে নত,\nযীশু বলেন, কোন মতে, গ্রাহ্য হবে না।\n\nলেখক: অজ্ঞাত\nসুরকার: অজ্ঞাত"
    },
    {
        "name": "১১৪. আসবেন প্রভু মেঘরথে",
        "lyrics": "লূক ২১:১০\nআসবেন প্রভু মেঘরথে\nআবার ফিরে ধরাতলে।\nমহাতূরী ধ্বনি সহ,\nপাঠাবেন দূত দলে দলে ।\n\nরবি শশী গ্রহ তারা\nনভে হবে জ্যোতি হারা।\nবিলাপকারী মানবেরা,\nদেখবে তখন কুতূহলে।।\n\nহানাহানি হিংসা দ্বেষে,\nভরে যাবে ভুবনখানি।\nমহামারি ভূ-কম্পনে,\nধ্বংস হবে জগৎ জানি।।\n\nপাপী তাপী ত্রাণকামী,\nহওগো প্রভুর অনুগামী।\nতাঁরই আগমনের তরে\nজেগে থাক প্রতি পলে।।\n\nলেখক: অজ্ঞাত\nসুরকার: অজ্ঞাত"
    },
    {
        "name": "১৬৭. আসিয়াছি হেথা আজি ভক্তিভরে",
        "lyrics": "১ করি ১১:২৮\nআলেয়া - ঝাঁপতাল\n\n১।\nআসিয়াছি হেথা আজি ভক্তিভরে প্রিয়ত্রাতা\nস্মরিতে মরণ তব, হে মম মুকতি দাতা।\n\n২।\nদিয়েছ হে প্রেমভরে এ মহা পাতকী তরে\nভক্ষ্যরূপে দেহ তব, অমূল্য শোণিত তথা।\n\n৩।\nএ মহাদানের তরে স’হেছ গো অকাতরে\nনিম্পাপ শরীরে হায়, কতই দারুণ ব্যথা।\n\n৪।\nতব বলে বলীয়ান কর মোরে দয়াবান,\nজীবনে-মরণে সদা, বহিবারে তব ব্যথা।\n\nলেখক: অজ্ঞাত\nসুরকার: অজ্ঞাত"
    },
    {
        "name": "২০৭. আয় চলে আয় দিন বয়ে যায়",
        "lyrics": "যিশা ৫৫:৬\nআয় চলে আয়, দিন বয়ে যায়, যাবে যদি নিত্য ভবনে,\nসংসার অসার, কেন ভুলে আছ মায়াবন্ধনে ?\n\n১।\nবুঝে দেখ ভাই সকলি অনিত্য,\nযীশু খ্রীষ্ট স্বয়ং সনাতন সত্য,\nসেই নামে, অধমে, ভরে শান্তি পায় ইহ জীবনে।\n\n২।\nভীষণ মরণ সতত নিকটে,\nপদে পদে তেমায় ঘেরে হে সঙ্কটে,\nবিপদে, অবাধে, পাপী নিরাপদ হয় চরণ স্মরণে।\n\n৩।\nধর ধর ভাই যীশু প্রাণকান্তে,\nনিরাপদ হবে জীবন অন্তে,\nমরণ ভয়, নাই সেথায় , হবে নিত্য সুখে সুখী সেখানে।\n\nলেখক: অজ্ঞাত\nসুরকার: অজ্ঞাত"
    },
    {
        "name": "৩৪৫. আয় পাপী আয় সবে",
        "lyrics": "গীত ৩৪:৮\nআয় পাপী, আয় সবে, যীশু ডাকছেন সুস্বরে;\n(যত) পরিশ্রান্ত ভারাক্রান্ত, বিশ্রাম পাবে অন্তরে।\n\n১।\nবল, পাপী, পাপ করে, কিবা লাভ হয় সংসারে?\nপাপের সুখ কদিন থাকে? অশেষ দুঃখ পায় পরে;\nপুড়তে হবে মনস্তাপে নরকে চিরতরে।\n\n২।\nবল, পাপী, কাহার দায়, ক্রুশে ঝোলে যীশুর কায়?\nশত্রু তরে জীবন যায়, দারুণ ব্যথা বলি তায়!\nহেন বন্ধুর কাছে আসি, পরিত্রাণ লও সত্বরে।\n\n৩।\nতাপিত হৃদে কাঁদিয়া, দাও যীশুর পা ধোয়াইয়া\nপ্রীতি চুলে মুছাইয়া, প্রেম চুম্বন দাও সকলে;\nসুবাসিত ভক্তি-তেলে, পূজ শ্রীপদ অন্তরে।\n\n৪।\nপাপী, ফির পাপ হতে, যেওনা আর কুপথে,\nফির ফির সুপথে, মরবে কেন পাপেতে?\nপাপের ক্ষমা যীশুতে লও, পাবে শান্তি অন্তরে।\n\nলেখক: অজ্ঞাত\nসুরকার: অজ্ঞাত"
    },
    {
        "name": "৩২৪. আয় মন চল যাই সেই",
        "lyrics": "কীর্ত্তনাঙ্গ\n\nআয় মন চল যাই সেই নিত্যানন্দ ধামে;\nযথা শান্তি নদীখান, হেমন্ত সব ঠামে।\n\n১।\nআয় মন চল যাই সেই, যেখান গানে নাচন,\nসহজে যে সঙ্গীত তব শুভ কর্মের বার্তন।\n\n২।\nঅগাধ যে শান্তি হবে, অপূর্ব অনন্ত আদরের,\nআয় মন চল যাই তাই মধুর সঙ্গীতকী অর্থের।\n\n৩।\nখুব ত্বরিত এই ঘরে, জীবন অর্জনে শিখাব,\nএকাট শুভ জীবন হরে ফিরে শর্তে মিতির সঙ্গে।\n\n৪।\nহে যুগ জীবন গরিতে যাই, শান্তির হিপে কাচিলাম,\nএনজনান্ত সৃজিত একগুন্জি দিব্বা সৃষ্টিসাংহি।\n\nলেখক: অজ্ঞাত\nসুরকার: অজ্ঞাত"
    }
]
